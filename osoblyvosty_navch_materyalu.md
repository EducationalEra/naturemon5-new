<div id="hypercomments_widget" class="js-hypercomments-widget invisible"></div>

Особливості організації вивчення навчального матеріалу
=============================================

<p>Навчально-пізнавальний процес необхідно спрямовувати на формування в учнів загальнонавчальних умінь і навичок та ключових компетенцій. У цьому пріоритетами є: діяльнісний підхід, використання для пізнання навколишнього світу різних методів і прийомів, робота з різними джерелами інформації для розв&rsquo;язування проблемних завдань.</p>
<p>Поряд із фронтальними та індивідуальними формами роботи необхідно залучати школярів до колективної діяльності (парна, групова робота) із застосуванням інноваційних методик та використанням інформаційно-комунікаційних засобів (наприклад, електронного планетарію, відеосюжетів, віртуальних екскурсій тощо), що сприятиме формуванню в учнів комунікативної та соціальної компетентностей.</p>
<p>Для засвоєння навчального змісту предмета &laquo;Природознавство&raquo; особливе значення мають такі методи і прийоми навчальної діяльності школярів, як спостереження, проведення нескладних дослідів, вимірювань, робота з різними інформаційними джерелами тощо. Тому в кожному розділі програми виділено рубрики &laquo;Практичні роботи&raquo;, &laquo;Практичні заняття&raquo;, &laquo;Дослідницький практикум&raquo; та &laquo;Навчальні проекти&raquo;.</p>
<p>&laquo;Практичні роботи&raquo; і &laquo;Практичні заняття&raquo; проводяться і реалізуються на уроці. &nbsp;&laquo;Дослідницький практикум&raquo; &ndash; це самостійна (або з допомогою дорослих) робота учнів у позаурочний час. Його мета &ndash; вироблення дослідницьких умінь у процесі розв&rsquo;язування задач практичного спрямування.</p>
<p>Підготовка &laquo;Навчальних проектів&raquo; здійснюється як на уроці так і в позаурочний час, так само відбувається їхня презентація. Впровадження проектної технології спрямоване на стимулювання інтересу учнів до самостійного здобуття нових знань і застосування їх шляхом розв&rsquo;язування проблем у конкретній практичній діяльності. Усі запропоновані проекти мають, як правило, короткотерміновий характер та інтегрований зміст.</p>
<p>Компетентнісний потенціал предмету може бути реалізований також і через виконання учнями навчальних проектів. &nbsp;Проектна діяльність виступає і засобом формування, і засобом оцінювання компетентностей.</p>
<p>У курсі природознавства 5 класу &nbsp;всі проекти виконуються на уроках. &nbsp;Учні мають робити проект самостійно (від планування до презентування продукту), проте з обов&rdquo;язковим &nbsp;супроводом учителя та можливістю постійного консультування з ним. Рівень їх самостійності та завдання для виконання визначає вчитель. По мірі того, як учні набувають конкретних навичок здійснення проектної діяльності, зростає частка їх самостійності у виконанні проектів.</p>
<p>На початку роботи учнів над проектом вчитель здійснює діагностику наявних в учнів компетентностей, відслідковує прогрес учнів з формування потрібних компетентностей в ході виконання &nbsp;і здійснює разом з учнями &nbsp;оцінювання рівня їх сформованості після виконання проектів.</p>
<p>Упродовж навчального року учні виконують 4 обов&rsquo;язкових проекти, які :</p>
<ul>
<li>створюють умови для кращого розуміння основних природничо-наукових понять, що підлягають засвоєнню;</li>
<li>передбачають виконання учнями завдань, що пов'язані з реальним життям учнів;</li>
<li>спрямовані на вирішення конкретної проблеми;</li>
<li>є посильними для виконання &nbsp;всіма учнями даної вікової категорії.</li>
</ul>
<p>Проте, слід зауважити, що кількість проектів і тематика, в залежності від навчальних цілей, які ставить перед учнями вчитель, особливостей класу, досвіду вчителя і учнів у виконанні проектів, можуть бути змінені. Оскільки підготовка до виконання проектів вимагає значного часового ресурсу, &nbsp;кваліфікації &nbsp;та &nbsp;досвіду вчителя, залежить від попередніх умінь учнів, а також через те, що проектна діяльність вимагає досить багато часу і зусиль учнів і вчителів упродовж виконання проектів в класі, що може призвести до збільшення навантаження учнів, доцільно узгодити кількість проектів в кожному конкретному класі з викладачами інших навчальних предметів. Також можна деякі проекти з природознавства проводити &nbsp;як міжпредметні, наприклад з інформатикою, математикою, мовою і літературою та історією. Бажано узгодити з вчителями інших предметів, які працюють в цьому класі і також виконують з учнями проекти, спільні вимоги щодо наскрізних вмінь учнів, які формуються і розвиваються &nbsp;при виконанні ними проектів. Це значно зекономить час і підвищить рівень здобутих учнями ключових компетентностей.</p>
<p>Запропоновані в програмі проекти спрямовані на формування всіх компетентностей, передбачених стандартами, але головний акцент в кожному з них спрямовано на початок формування певних провідних умінь і навичок, які зазначені в програмі першими в переліку вмінь і ставлень. Тому запропоновані в програмі проекти відрізняються за типом, тривалістю, видами діяльності. Опис всіх &nbsp;проектів і орієнтовні методичні рекомендації для вчителів, &nbsp;допоміжні матеріали для учнів, форми оцінювання, які учні і вчителі можуть застосовувати для відслідковування поступу в навчанні та підсумкового оцінювання продуктів проектів і очікуваних навчальних результатів вміщені на електронному ресурсі <a href="http://prirodaprojects.blogspot.com/">http://prirodaprojects.blogspot.com/</a></p>
<p>Навчальні проекти виконуються в малих групах (3-5 учнів). Під час виконання учнями навчальних проектів з природознавства в 5 класі їх вміння доповнюються і поглиблюються. Так, &nbsp;головними навчальними завданнями в першому запропонованому проекті є формування вміння збирати і фіксувати дані, представляти їх наочно, формулювати висновки (математична, інформаційно-цифрова компетентність, уміння вчитися впродовж життя), в другому &mdash; &nbsp;&nbsp;базових навичок співробітництва (соціальна компетентність), в третьому &mdash; вести тривале спостереження, фіксувати дані в журналі спостережень, формулювати гіпотези, планувати і проводити дослідження, пояснювати отримані результати &nbsp;(компетентності у природничих науках і технологіях). У четвертому проекті до вище названих додається ініціативність і підприємливість та екологічна грамотність.</p>
<p>Тематику завдань для дослідницького практикуму і навчальних проектів учитель може змінювати відповідно до матеріально-технічного забезпечення, наявності власних цікавих дидактичних розробок, рівня підготовленості класу, особливостей природи свого краю тощо.</p>
<p>Важливе значення для емоційно-естетичного сприйняття природи мають спостереження за природою, дидактичні ігри, власні дослідження, вирішення ситуативних завдань, творчі завдання, уроки, що їх проведено у формі подорожі, віртуальної екскурсії, усного журналу, репортажу з місця подій, святкування Дня Землі, Дня космонавтики, дня прильоту птахів, екологічні акції тощо. Такі форми проведення навчальних занять позитивно впливають на формування емоційного ставлення до природи, навчають оцінювати власну діяльність, сприяють розвитку уяви і фантазії.</p>
<p>У навчальних цілях доцільно використовувати місцевий природознавчий та краєзнавчий матеріал, проводити екскурсії у природу, населеним пунктом, до краєзнавчого або природничого музею, будинку природи, планетарію, обсерваторії.</p>
<p>Розподіл годин у програмі є орієнтовним. Учитель може самостійно змінювати кількість годин, відведених на вивчення тієї чи іншої теми, порядок вивчення тем, послідовність вивчення питань у межах теми, пропонувати власну тематику проектів та природознавчих досліджень.</p>
<p>Реалізації наскрізних ліній <strong>&laquo;Екологічна безпека та сталий розвиток&raquo;, &laquo;Громадянська відповідальність&raquo;, &laquo;Здоров'я і безпека&raquo; </strong>й<strong> &laquo;Підприємливість та фінансова грамотність&raquo; </strong>сприятиме виконання учнями навчальних проектів: &laquo;Жива і нежива природа навколо нас&raquo;, &laquo;Наш дім &ndash; Сонячна система&raquo;, &ldquo;Вирощування найвищої бобової рослини&rdquo;, &laquo;Смітити не можна переробляти (про &laquo;друге життя&raquo; побутових речей)&raquo;.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>